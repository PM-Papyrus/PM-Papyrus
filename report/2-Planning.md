

# Planning

Conclusa la fase di scoping, il team possiede una visione chiara degli obiettivi di progetto e delle funzionalità che il sistema dovrà offrire. Prima di passare all’esecuzione, che include design e implementazione, è fondamentale elaborare un piano dettagliato, stimarne i costi e redigere una schedulazione che consenta di monitorare costantemente l’avanzamento del progetto.

## Planning del progetto

Partecipanti delle riunioni:

| Membro           | Ruolo                            |
|------------------| -------------------------------- |
| Daniel Capannini | Product Owner e Core Team member |
| Luca Cantagallo  | Core Team member                   |
| ProjectMager     | Project Manager                 |
| Developer        | Core Team member                 |


## I e II sessione

Scopo: individuazione delle attività da svolgere per il raggiungimento dei requisiti del progetto.

Agenda:
1. Generazione e validazione della WBS.
2. Stima della quantità di lavoro, della durata e delle risorse richieste.

La riunione è iniziata con la generazione della Work Breakdown Structure (WBS) come estensione della RBS, uno strumento fondamentale per suddividere il progetto in attività più piccole, gestibili e stimabili.

Successivamente, la WBS è stata validata, assicurandosi che tutte le componenti e requisiti fossero coperti e non ci fossero aree di lavoro omesse.

>Allegato La WBS risultante è [allegato 3](../process/Allegato-3.md)

Una volta completata la WBS, il team ha proceduto con la stima delle attività, calcolando la quantità di lavoro, la durata e le risorse necessarie per completare ciascuna attività.

Le attività sono state stimate in ore-uomo mediante un processo iterativo. Il team ha applicato tre tecniche in parallelo — media aritmetica, mediana e Three-Point Method — e, grazie a quest’ultima, ha potuto bilanciare le stime ottimistiche e pessimistiche ottenendo valori più realistici. Attraverso cicli successivi di confronto fra i metodi, le stime sono state via via affinate fino a convergere su risultati condivisi.

La stima finale è ottenuta come il valore massimo tra la media e la mediana delle stime, in modo da garantire una stima conservativa e realistica.

>Allegato L’analisi delle stime dei costi è presente [allegato 4](../process/Allegato-4.md)

## III sessione

Scopo: definizione della schedula del progetto.

Agenda:
1. Identificazione delle dipendenze tra le attività.
2. Creazione della schedula del progetto.
3. Individuazione e discussione delle date previste per il completamento del progetto e delle diverse milestone.
4. Analisi della schedula e della sua compressione, se necessario.

Basandosi sulle stime elaborate negli incontri precedenti, il team ha tracciato le relazioni di dipendenza tra le attività e le ha tradotte in un cronoprogramma rappresentato tramite un diagramma di Gantt.

Partendo dalle stime condivise negli incontri precedenti, il team ha mappato le dipendenze fra le attività e le ha trasformate in un cronoprogramma visualizzato tramite un diagramma di Gantt. Parallelamente, è stato assegnato a ciascuna attività il fabbisogno di risorse necessario, così da distribuire il carico di lavoro in modo equilibrato e sostenibile. La schedulazione è stata quindi analizzata per definire le date di chiusura delle singole milestone e dell’intero progetto. Infine, per assorbire eventuali ritardi o imprevisti, è stato previsto un buffer (scope bank) pari a una settimana, circa il 10% del tempo complessivo.


>Allegato Il diagramma di Gantt è presente [allegato 5](../process/Allegato-5.md)

## IV sessione

Scopo: identificare i rischi.

Agenda:
1. Identificazione dei rischi e degli eventuali piani di mitigazione.

In questa ultima sessione di pianificazione, alla luce delle attività e della schedula del progetto, il team ha identificato i rischi potenziali che potrebbero influenzare lo svolgimento del progetto.

Ogni rischio è stato analizzato considerando probabilità di accadimento, impatto atteso sulle attività di progetto e livello di priorità. Sulla base di questa analisi si è stabilito se accettare il rischio, adottare azioni di mitigazione o predisporre un piano di contingenza da attivare all’occorrenza, assicurando così una risposta tempestiva ed efficace.

> Allegato Il documento di analisi dei rischi è presente [allegato 6](../process/Allegato-6.md)